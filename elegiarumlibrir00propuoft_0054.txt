'XLVIII PROLEG OMENA.

querebatur de tristi Venere noctes in sc exercente amaras
(u. 33). immo omnes omnino feminas propter unius duritiem
Propertium tum odisse innuere uidetur u. 30. itaque conieci
tdocuit cunctas odisse puellas', id quod Fonteinius quoque
exemplari suo adscripsit, sed ut mutationis causam non
significaret.

Restituit igitur sese uere a. 27 Propertio Cynthia (cf.
elegiae II 2 et 3 et 14 et 15, ex quibus II 14, 19 ad I 1
respicere uidetur), sed ut mox alios amatores reciperet (II
4-6 et 17—19) omninoque dimitteret Sextum, ubi aestate
siue potius autumno eiusdem anni praetor ille Illyricus opi-
bus affluens Romam rediit (II 16). et poeta, postquam frustra
in rectam uiam illam reducere conatus est (II 24, 16 sqq„
qui uersus proprium formant carmen), iam plane amens con-
siliique impos et ipse alias sectari induxit animum (II 22-
24), cuius tamen propositi poenitentiam agens carminis ui-
cesimi secundi quasi quandam palinodiam cecinit in elegia
.uicesima quinta. sic septem per menses exclusus (II 20,
21-24, qui uu. non suo loco extantes initio carminis 21
uidentur reddendi), postquam Panthus praetor deseruit Cyn-
thiam (II 21, cuius u. 3 fortasse spectat ad Π 24, 32), ite-
rum a femina iam desolata reuocatur. tantaque amoris in-
sania tenebatur ut a muliere infida desistere nollet, immo
perpetuum in eam amorem prae se ferret (II 20 et 21) gau-
deretque sibi redditam (II 26). cumque aestate anni 26 graui
Cynthia afficeretur morbo, de eius uita anxius sollicitusque
agebat (II 27 et 28). et uidetur cum puella sanata per ali-
quod tempus concorditer uixisse (nam ex fragmento Π 30,
19-22 nil concludas certi). autumno autem anni illius car-
men II 31 *)·eiusdemque fini II 34 tribuendum puto statim-
que euulgatum librum secundum praemisso ad Maecenatem
prooemio, in quo non minus atque in ultima elegia 34 unice

 

*) dedicata est aedes Apollinis Palatini VIII. Kal. Nou. a. 28 a.
Chr. n., sed apertam eandem publicoque usui porticum patefactam
esse anno demum 26 manifestum fit nostro carmine. obscurissimum
quippe est, cur Propertius, si iam a. 28 hanc elegiam composuit, in-
serere noluerit libro primo, sed secundo, cum tamen exeunte a. 26 de·
scriptio illa nouitatis gratia plane careret.


XXIV PROLEGOMENA.

uocem ‘hesterna' aperta fronte cum fine carminis pugnantem
Heinsius plaudentibus editoribus plerisque in ‘extrema' re-
finxit mutatione facillima felicissimaque. sed etiamnunc re-
manet scrupulus maximus in uerbis ‘mea lux'. nam in reliquo
poemate Propertius Oynthiam nusquam adloquitur, immo de
ea tamquam tertia persona uerba faciens atque ipsam intro-
ducens loquentem causam discidii narrat lectoribus. quod
quibus iustae offensioni erat, ei inde a u. 23 nouam elegiam
incipere putabant. hanc rationem ut olim a Guyeto ita nuper-
rime ab Eschenburgio Rossbergio Sandstroemio initam si
sequimur, duos pannos nanciscimur, quorum alteri caput
desit. ita enim haec pars posterior priorem excipit continuato

narrationis filo ut, si in codicibus duae inuenirentur elegiae, ”

multo plures criticos aperte cohaerentia coniungenda esse
clamaturos credam. Cynthia postquam totam per noctem
Propertium frustra expectauit, cum ille luce appropinquante
tandem ueniret, irata tamquam num ipsa sola cubaret spe-
culaturum in longum tempus exclusit. iam in gratiam cum
amasia rediens poeta hoc carmine, quo minus ipsum factum
negare potuit, eo magis foedam illam suspitionem (se quasi
speculatorem adfuisse) diluere studuit: bene potum et co-
missantem se ab ipsis Amoribus tamquam puellae famulis
deductum domum eius intrasse, aditurum, modo sola esset;
et dum crimina a Cynthia sibi obiecta exponit, simul et ue-
neres eius et castitatem feminae commotae blanditurus pulcre
depingit finemque facit sanctitatem amoris sui testificando
miseriasque ex illo tempore perlatas commemorando. nunc
lege mihi elegiam cum arte affabri compositam: quam parum
in duas discindi particulas patiatur agnoscas oportet. itaque
uerba ‘mea lux' suspecta iudicabimus *). et ecce subuenit
ipse 03 nam et D et F ‘modo lux’ praebent, V autem ‘mea
lux' ita ut ‘mea' sit in rasura scriptum (unde et 1* marg.
m. 2 et N in textu illud exhibent). lectio igitur antiquitus
tradita est ‘modo lux'3 in qua ‘modo' egregie se habet, cum
saepius apud Propertium ea uox significatione late patenti

 

²¹²) Fonteinius praeter alia (nam in uoce ‘hesterna’ non offenderat)
coniecit ‘infelix’.

 


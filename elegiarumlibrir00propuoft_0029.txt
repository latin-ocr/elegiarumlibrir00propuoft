PROLEGOMENA, XXIII

Anemo· Alternae facilis cedere lympha manu'3 uel, si uocem
Lucretianam Propertio obtrudere uereris praeter necessitatem,
‘fluitantis'. - ΙΠ 11, 15 sqq.:

Aurea cui postquam nudauit cassida frontem,

Vicit uictorem candida forma uirum.

Omphale in tantum formae processit honorem eqs.
multa in Propertio tulere docti, sed quod hoc loco formae
uocabulum duobus uersibus sese excipientibus otiosissime in-
gratissimeque tulerunt repeti, nimiae hercle indignandaeque
patientiae esse puto. quid quod per se inepta est uox illa
loco superiore? Penthesilea cum cassidam poneret, heros
non formam (quae est totius corporis), sed os admirabatur:
uidit uultum rubore uirgineo suffusum, uidit oculos truces
simul dulcesque. expunge igitur formam illam duplici no-
mine deformem ut ineptum supplementum reddasque Pro-
pertio, quo et oppositio et allitteratio hic quidem pulcherrime
quaesita perficiatur quoque simul lacunae origo pateat: ‘uicit
uictorem candida uiryo uirum'. nam potuisse ‘uirgo' trochaice
a nostro poni notum est (cf. III 9, 35 ‘findo carina’ alia-
que). — II 22, 33:

nle uel hic classes poterat uel perdere muros.
absurdissimum dicendi genus tantum abest ut Hertzbergius
exemplis 'adlatis inlustrauerit, ut in clariore luce posuerit
deprauationem. nam ante omnia deest hoc loco singulorum
membrorum παραλληλισμός omnibus eiusmodi locis anxie
obseruatus: ‘ille' ad Achillem (u. 29 sq), ‘hic' ad Hectorem
(11. 31 sq.) spectat, ut heros Thessalus classem Graecorum,
Troianus patriae urbis muros perdere posse dicatur. ea porro
huius enuntiati est conformatio ut utrumque ab utroque per·
fici quiuisse nobis persuadeamus. neque huius sermonis ui-
tiosi culpam Propertio dare equidem ausim, quippe cui post
uocis ‘illi' (siue ‘illei') in ‘ille' deprauationem uersus iam
una syllaba mancus manum interpolatricem passus uideatur.
si reposueris ‘illi uel classes poterant uel perdere muros ⁹,
ultro lectores ad suum utrumque colon subiectum referent. —
H 29, 1- sq,: ⁴

Hesterna, mea lux, cum potus nocte uagarer

Nec me seruorum duceret ulla manus eqs.


 

PROLEGOMENA. [X

uidemus, ut prout uaria lectio coniecturaue sese commenda-
bat scribae reciperetur: constantiam scilicet iudicii a doctis
illis in arte etiamtunc rudibus minime debemus exspectare.
itaque praeterquam quod saepe secundae familiae scripturas
elegit, N multas quoque coniecturas a manu secunda in F
etv adscriptas inseruit textui. sunt etiam uersus nonnulli, quos
siue dc suo siue ex fonte nobis ignoto mutauit is qui N scripsit.
quodsi talis libri tam suspecti uarias lectiones omnes in ap-
parata v nostro critico exhibuimus, duabus id causis factum
est. primum enim non inutile est uisum, manifesto ostendere
exemplo quantum discrimen intersit inter bonos codices et
interpolatum deinde uero in longe maiore parte codex unicus
Β nobis repraesentat priorem familiam, cui plenius cogno-
scendae eiu’sdem stirpis liber N utpote interpolatorum optimus
aliquid saltim confert. quamquam autem non ueremur ne
quis prudens pertractata editione nostra honorem a prioribus
tributum Neapolitano et ipse tribuat, tamen eorum causa
qui minus in his quaestionibus sunt exercitati non super-
fluum uidetur adicere, nusquam quidquam esse dandum illius
lectionibus eis quibus ceterorum librorum bonorum consensus
obstat: ubi solus pro se stat N, sanae artis praecepta omnia
suadent ne quid priscae scripturae forte fortuna seruatum sta-
tuamus, sed nt inmutatae quocumque modo ueteris memoriae
uestigia agnoscamus ²⁸).

Multo etiam magis quam N interpolati sunt ceteri sae-
culi XV libri cogniti. nam et ei, ex quibus anteriores edi-
tores uarias protulerunt lectiones, et quos ipsi inspeximus
per diuersorum itinerum opportunitatem aut de quibus uiri
docti rogati nos certiores fecerunt, hi inquam codices omnes
parui nulliusne pretii atque ex maiore parte proiecta uiliores
sunt alga. nullus eorum alteram utram familiam pure sin-
cereque reddit, sed textum ex utraque magis minusue con-
flatum nouisque turpatum et erroribus et interpolationibus

 

*) in sola re orthographica fieri potest ut libri N testimonia sin-
gularia fidem mereantur, cum in illa uel fidelissimi cetera librarii sae-
pius suam secuti sint consuetudinem minimeque sibi constiterint. quare
in his Neapolitani scribam haud indoctum certisque usum normis in—
terdum meliora seruasse non inepte sumes.


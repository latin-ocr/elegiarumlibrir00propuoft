XXXIV PROLEGOMENA.

metiri*). reete autem qui et enarrationi et emendationi operam
nauant (nam ita sane utrumque officium est coniunctum ut
neque bonus interpres, nisi qui probabilis sit criticus, neque
criticus bonus, nisi qui probabilis sit interpres, existere possit),
ei Propertium saepius a dia Critica quam ab Hermeneutica
opem auxiliumque flagitare sciunt, experti scilicet quam sub-
tili trutina ponderanda sit bona pars locorum, quos alii
sanissimos alii corruptos habent. falluntur in hac re etiam
uiri cetera egregii: dum patroni existere uolunt uersibus misere
exagitatis, saepe causas defendunt non iustas. percensebo
primam elegiam. consueuit aetas nostra pro Propertiano ac-
cipere u. 12 ’
Ibat et hirsutas ille uidere feras,

cui lectioni fautores sane non contemnendi Marklandus Hem-
sterhusius Lachmannus se addixerunt, comparantes illi locu-
tiones ‘uidere loca horrida et ignota' uel ‘uidere pericula,

 

³⁸) defendendi studium saepe miro modo mentes rapit in praeceps.
dabo aliquot exempla, quorum memoria mihi recens est. I 15, 29
uerba tradita ‘multa prius uasto labentur flumina ponto' nuper extitit
qui tueretur explicando ‘a ponto retro fluent', non perspiciens ille
011111 ipsius uocis ‘retro' tum praepositionis hic quidem plane neces·
sariae absentiam omnibus sanis criticis ‚corrigendi causam fuisse. —
alter doctus, quod II 32, 50 ‘altaque mortali deligere astra manu’
a L. Muellero bona Burmanni emendatio ‘deripere’ recepta est, gra-
uiter commotus indignatusque talis suscepti audaciam Ouidianum ‘deli—
gere ungue rosam’ similiaque non neglegenda clamauit3 quasi uero
‘sidera de caelo deligere’ eodem iure quo ‘de uirectis flores deligere’
diceretur neque de grandi aliquo inmanique facinore 11110 ageretur! —
tertius quidam II 18, 29 ‘de me, mi certe' poteris formosa uideri’ egre-
giam emendationem ‘per te’ (ipsi ‘lenis sed eadem leuis' auditl)
procul arcendam putat quia sententia sit ‘mihi certe, alios enim non
moror, semper natiuo colore places', id ipsum uocabulum, quod quia
requiritur neque adest critici restituerunt, nullo plane iure atque adeo
improbe subintellegens. — quartus denique doctus III 19, 27 ineptum
‘tamen’ ita sustentat: ‘quamquam supplicium sumpsit de Scylla, a
qua beneficio affectus erat, tamen factus est iudex, neque inmerito,
quia quamuis uictor tamen aequus in hoste fuit’. qua defensione
planior puto fit uocis corruptio. — sed dies mihi deficiet, si uelim
enumerare quae ab hac parte peccant docti indoctique. utinam tandem
ab eiusmodi nugis proferendis abstineant discantque etiam aliquid dare
anteriorum iudicio!


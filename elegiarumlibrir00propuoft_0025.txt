 

PROLEGOMENA. XIX

Mercurio satis fertur Boebeidos undis
Virgineum primo composuisse latus.

Cynthiae pulcritudinem celebraturus poeta eam cum Pallade
heroinisque formosis comparat. sed pessime ista comparatio
euasit in parte posteriore, editoribus si credimus. 11. 11 Gal-
derino auctore ‘Sais'‚ u. 12 suadente Turnebo ‘Brimo' uulgo
scribunt. sed enim Sami, id est Mineruae Aegyptiacae, nil
commune esse cum Brimo siue Persephone cumque Boebeide
lacu, recte animaduertit Schneidewinus [Philolog. I p. 384];
nec admitti ‘Sais' a producta priore syllaba ²¹⁵). nec Brimo
maiore iure huc inlata est3 in qua inlustranda Schneidewinus
nil profecit. quidquid fabulae ab auctoribus recentibus pro-
latae de liberis a Mercurio cum Hecate procreatis narrant,
Brimo tristis et seuera erat dea, quam inuitam et reluctan-
tem stuprum esse passam constat3 neque quod hac a parte
Hertzbergius protulit refutatum est. absonum est autem,
cum furua illa dea conferri Cynthiam. unde cum etiam uu. 9
et 10 imaginem non plane perfectam continere uiderentur,
oborta est suspitio, unicam uersibus 9—12 inesse imaginem,
leniter illam obscuratam in uerbis ‘Mercurio satis': nam
alterius familiae scriptura ‘Mercurioque satis' ex metri ad-
iuuandi studio nata. et, ut nunc uideo, iam A. Palmer [Her-
math. I p. 171 sq.] simili ratiocinatione ductus Burmannum-
que ex parte secutus proposuit ‘Pirithoo Ossaeis fertur’. sed
hoc est nimis uiolenta moliri. nam minore negotio ductus
‹mani-ios, quos librarius non expediuit‚ ita redintegrabimus:

Sera uiro sacris fertur Boebeidos undis

Virgineum primo composuisse latus.
ad unam igitur Ischomachen uu. 9—12 spectant. quae cum
exorto tumultu fugisset ad uicina Boebeidos fluenta, ibi cum
Pirithoo pugna finita nouam nuptam quaerente conuenit.
egregie autem, ut nostra fert opinio, uoces quae sunt ‘sera'
et ‘primo' depingunt dulce illud desiderium, quo tandem puella
amans cum uiro amanti post tot discrimina miscetur ineun-
turque conubia disrupta. Pallada autem decorae maiestatis

 

ἢ Schneidewino accedens Hauptius pro ‘satis’ reposuit ‘talis'‚ non
bene, cum ‘qualis’ potius sensuum nexus requirat.
b*


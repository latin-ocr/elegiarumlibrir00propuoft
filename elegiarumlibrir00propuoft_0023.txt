 

PROLEGOMENA. XVII

in re perspicua, cum praesertim eiusmodi nonnulla iam ab
aliis doctis sint obseruata3 data potius occasione utar ut
· unum locum illa ratione sanatum copiosius hic tractem. III
22, 11-162

Tuque tuo Colchum propellas remige Phasim·

Peliacaeque trabis totum iter ipse legas, - —
At si qua orige uisenda est ora Caystri
Et qua septenas temperat unda uias.

nulla ex coniecturis propositis ita se commendat a mutatio-
nis facilitate ut secure in ea adquiescere possis; neque adhuc
. satis respexerunt ad graue illud ‘tuo propellas remige', quod
mihi quidem ita tantum uerbositatis crimen effugere posse
uidetur, si abhinc habet cui respondeat. tales oppositiones
ut in deliciis erant ueteribus, ita Propertius in carmine ad
eundem Tullum dato [Ι 6, 33] scripsit ‘seu pedibus terras
seu pontum carpere remis ibis'. quodsi in hoc quoque altero
membro eum dixisse sumimus ‘seu tibi terrestri itinere ad·
eundae sunt regiones Caystro adiacentes circaque Nili ostia
sitae ’‚ tamquam magica quadam uirga contactae uoculae
‘qua orige' in pristinam formam ‘quadrige' redeunt: nempe
0 pro D legit librarius. reminiscaris autem uelim locum
Horatii [epist. I 11, 28] ‘nauibus atque quadrigis petimus
bene uiuere', ubi uoce illa itidem nauibus opponuntur uehi-
cula, quibus in terra fit iter*). iamque reciperare licet ueram
poetae manum. nam iu initio uersus cum pro ‘at' correcto-
res Italos secuti uulgo ‘et' scribant, melius Fonteinius ‘aut'
posuit3 ‘quadrigae’ uero per se parum aptum (a Tullo enim
in quadriga posito uisuntur regiones illae) lenissime ita
mutetur ut duo potissima miracula per ‘et -— et' discer-
nantur: ‘aut si quadriga et uisenda est' eqs‚ scilicet ‘tibi’‚
quod ipse loci-tenor suppeditat.

Porro in prisco illo codice uerba multa obscura fuisse
et lectu difficillima supra dixi, quorum aliquam speciem ex-

presserit imitando is qui descripsit. hoc quoque lubet ali-
q‘uot locis ostendere. I 19, 17-202

 

*) postea uidi iam Scaligerum ‘quadrigae' proposuisse, sed inter-
pretatum esse ‘quattuor urbes Ephesi nobiliores, Ephesum Smyrnam

Colophonem et Miletum’. hae sane nugae ineptiaeque sunt ridiculae.
PB rrrrrrrrr b


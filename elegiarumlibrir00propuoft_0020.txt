XIV PROLEGOMENA.

que D et Γ in aliqua scriptura consentire uidemus, hanc et
archetypi fuisse tuto licet statuere.

Hucusque egimus de eis locis quibus propter familiarum
dissensum quid O habuerit concludendo debeat erui. nunc
ipse Ο cum hoc modo tum uero ex utriusque classis con-
sensu indubitate restitutus contemplandus est. cum autem
antea libris interpolatis usi non potuerint totam eius con—
dicionem uere perspicere, nunc demum ca manifeste ob oculos
nostros est posita. et quam multa, quae adhuc pro Pmper-
tianis habuimus, iam correctorum esse commenta agnosci-
mus! quot locis prius desperatis nunc detractis Italorum em-
plastris nudisque uulneribus retectis noua adhiberi potest
medella! illi enim corrupta rectaque peraeque attrectantes
duce artev modum in mutando tenere nesciebant. unam rem
ex multis promam. Ouidii numeris mollioribus adsueti non
tolerabant Itali, siquando poeta more aliorum [cf. Meinekius
praef. ad Hor. p. 23 et L. Muellerus de re metr. p. 210]
masculum uersibus uigorem addens quartum hexametri pe-
dem ex uoce spondiaca uoluit constare3 ueluti I 9, 31 ‘illis
et silices et possunt cedere quercus' correctoribus ‘possunt et
cedere' et III 1, 19 ‘mollia, Pegasides, date uestro serta
poetae' id quod est ‘uestro date' suauius sonabat3 et ita
alibi quoque. haec aliaque multa temere ab illis inmutata in
textum reponendo ut sua Propertio reddere licet, ita pleris-
que locis desperatis ueram adferre salutem, quando iam non
fallacibus figmentis pro criticae exercendae fundamento uti
debemus.

De aetate libri Ο certum aliquid pronuntiari nequit (sae—
culo fere X scriptura quam uocant langobardica eum ex-
aratum* esse mea est suspitio dubia), deestque etiam filum,
quo duce historiam textus Propertiani ultra persequamur.
sic certis indiciis deficientibus agendum est- rationibus magis
communibus. nam utile sane duco Propertium in integritatem
restituturis, saeculorum 0 praecedentium habere respectum
probeque reminisci uarias uicissitudines, quibus ueterum scripta
inde ab antiquissimis temporibus erant obnoxia. neque enim
unius, sed multorum librariorum erratis inmanis illa qualis
in 0 conspicitur deprauatio tandem effecta est. et hos di-


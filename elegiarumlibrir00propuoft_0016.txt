X PROLEGOMENA.

exhibet. inesse hic illic bonas traditae scripturae emenda·
tiones certum est3 sed eas non in alio quam recentiorum
philologorum commenta honore pretioque esse habendas sciunt
periti. nam nec hodie desunt qui, si in deteriorum librorum
aliquo deprehendunt lectiones suis coniecturis paululum fa-
uentes, has in usum uocare non dubitant, potuisse illis anti-
quam scripturam seruari clamantes quid quod etiam in hac
saeculi nostri luce sunt qui, quia codices ut testes interro-
gare eorumque fidem explorare non didicerunt, omnes codices
peraeque uenerari non desinant? nimirum semper erunt ho-
mines qui seuere cogitandi laborem refugientes in rebus dif-
ficillimis uagis dubiisque opinionibus duci malunt quam certa
ratiocinatione per impedita et spinosa ad uerum peruenire.
itaque, ut ceteros singillatim adferre omittam, neque Mente-
lianus [nunc Leidensis Bibl. Publ. Lat. 133 A] a me inspectus
neque uero Groninganus [biblioth. acad. γ. a. 4] digni sunt uisi
quorum uaria lectione onerarem apparatum. et hic quidem
liber recentissimus (intra a. 1460—1470 scriptus est) unde-
nam peculiares illas lectiones, quae prioribus tantopere im-
posuerunt, maximam partem sumpserit, ex· nostra editione
manifeste licet uidere (quippe Vaticanum potissimum eiusque
manum secundam sequitur, praeter quem alios quoque libros
interpolatos electione facta adhibuit praebetque adeo nouas
aliquot coniecturas interdum bonas), ut de hac re post docto-
rum disputationes (cf. ex. gr. Grummius in programmate Auri·
Ι censi a. 1868) iterum disserere nunc quidem plane superfluum
sit. summopere autem mirandum est quod nuper A. Palmer
[Hermath. III p. 124 sqq.] codici Scaligeri Cuiaciano anno
1467 Perusiae secundum subscriptionem exarato et Italorum
figmentis referto aliquid pretii concedere eiusque sordibus
superstruere coniecturas sustinuit. omnium enim codicum
apertissime interpolationem Italicam praeferunt ei qui simul
cum Propertio Catullum et Tibullum exhibent3 ex quibus
unus fortasse Hamburgensis ab Hertzbergio adhibitus eo no
mine memorari meretur quod ex F iam correctorem passo
neglegenter transcriptus est. — horum librorum deteriorum
coniecturas potissimas ς siglo usi attulimus.

Licet autem nostris studiis id effecisse uideamur ut nunc


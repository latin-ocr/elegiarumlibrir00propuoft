IV PROLEGOMENA.

honore, mutabatur in culpam non minorem, unius codicis
eiusque mediocris DQ nimiam3 et permultis locis,
quibus quam maxime intererat certo nosse quid antiquitus
esset traditum, incorrupta ab Italis scriptura ad hunc usque
diem ignota fuit.

Quam uiam autem olim in Catullo [praef. p. XI sq.]
ineundam esse demonstraui, eandem quemadmodum nuper in
Tibullo sic nunc in Propertio tutissimam cognoui. quippe in

his auctoribus, quorum ueteres codices perierunt, apographa ’

statim post illos repertos facta indaganda sunt, quando-
quidem a saeculi XIV hominibus etiamtunc afuit illa corrigendi
interpolandique prurigo, quae inde a saeculi XV initio magis
magisque inuasit doctos, et id multo usu expertus sum, quo
quis liber nouicius magis recedat ab archetypi inuenti tem-
pore, hoc eum plura uestigia et interpolationis et depraua-
tionis praeferre. sed ad haec apographa antiquissima nanci-
scenda oportet non adquiescas in copiis a superioribus con-
gestis (qui uel in definienda librorum aetate saepius errabant),
sed opus est αὐτοψίᾳ et noua bibliothecarum perquisitione.

„. et hac ratione progressus quid in Propertio quoque conse-l
cutus sim‚s‘ gaudibundi ut auguror lectores iam intellegent-7?

Cuinam Italo protracti in lucem Propertii laus debeatur
ignoratur ²⁸). primum Petrarcam constat Propertii exemplar
possedisse: cf. M. Hauptius opusc. I p. 277 sqq. et inde ab
huius tempore paulatim in hominum notitiam uenire coepit
poeta Umber. bis autem saeculo XIV fere medio archetypum
descriptum esse docent codices a me adhibiti, qui in duas
discedunt familias. ad quarum priorem pertinent hi libri:

A = codex Vossianus latinus formae octauae maioris
numero 38 insignitus, membranaceus, foliis constans sedecim
linearum uicenarum quaternarum. exaratus est scriptura ea
quae saeculum XIV clare aperteque indicat (circa a. fere 1360,
ut mihi identidem examinanti est uisum) et compendiis non
ita paucis, ad quae conlationem instituenti bene est atten-

 

*) meram esse fabulam Alexandri ab Alexandro narrationem de
codice Propertiano a Iouiano Pontano reperto, dudum agnitum est:
cf. Hertzbergius I p. 231.

